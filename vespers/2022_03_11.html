<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head>
	<meta http-equiv="Content-Type" content="text/html; charset=UTF-8" />
	<meta name="Author" content="Juraj Videky" />
	<link rel="stylesheet" type="text/css" href="breviar.css" />
	<meta name="viewport" content="width=device-width, user-scalable=yes, initial-scale=1.0" />
<title>Liturgie hodin | 11. březen 2022 – nešpory</title>
</head>

<body>
<div id="contentRoot">

<h2>11. březen 2022</h2>

<h2><span class="bold">Pátek, svatopostní doba, 1. týden</span> <br />
<span class="redtitle">1. týden žaltáře</span></h2>

<div class="respons">
<p class="respV">Bože, pospěš mi na pomoc.</p>
<p class="respO">Slyš naše volání.</p>
</div>

<p class="strong">Sláva Otci i&nbsp;Synu i&nbsp;Duchu Svatému,
<br />jako byla na počátku, i&nbsp;nyní i&nbsp;vždycky a na věky věků. Amen.</p>

<p class="redsmall">HYMNUS</p>
<div class="hymn">
    <p style="font-style:italic; font-weight:400; text-align: right;">TN:  <a href="http://zk.sdh.cz/site/ztracenakapela/jana">Jana Svobodová-Březovská</a> (<abbr title="(Zelená Hosana) Hosana II., Praha, 3. vydání, 2007">ZH</abbr>&nbsp;336)</p>
<img src="2022_02_11-H2_336-zizen.webp" alt="Hymnus" style="width: 100%; padding: 1em 0 1em 0;" />

<p class="first"><span class="red">R.</span> Kdo nemá žízeň, nemusí pít,</p>
<p>kdo nemá lásku a nechce ji mít:</p>

<p class="first"><span class="red">1.</span> Ten neví, co je radost a úsměv dětských očí,</p>
<p>ten neví, co je štěstí lásku mít.</p>

<p class="first"><span class="red">2.</span> Ten neví, co je bolest a smutek starých lidí,</p>
<p>ten neví, co je ztráta přátelství.</p>

<p class="first"><span class="red">3.</span> Ten neví, co je krása a pokoj v duši nosit,</p>
<p>ten neví, co je síla víru mít.</p>

<p class="first"><span class="red">4.</span> Ten neví, co je život a krása prožít mládí,</p>
<p class="last">ten neví, co je umřít a pak žít.</p>
</div>

<p class="redsmall">ŽALMY</p> 
<p class="strong"><span class="red">1. ant.</span> Uzdrav mě, Hospodine, zhřešil jsem proti tobě.</p>
<div class="psalm">
<div class="psalm-name">Žalm 41 (40)</div>
<div class="psalm-subtitle">Prosba v&nbsp;nemoci</div>
<div class="psalm-idea"><i>Jeden z&nbsp;vás mě zradí; ten, který se mnou jí.</i> (Mk 14,18)</div>
<p class="verse start first"><sup>2</sup>Blaze tomu, kdo si všímá chudáka a ubožáka,&nbsp;*</p>
<p class="verse cont">za to ho vysvobodí Hospodin v&nbsp;nouzi.</p>
<p class="verse start"><sup>3</sup>Hospodin ho bude chránit, zachová ho naživu,&nbsp;*</p>
<p class="verse cont">učiní ho šťastným na zemi, nevydá ho zvůli jeho nepřátel.</p>
<p class="verse start"><sup>4</sup>Hospodin mu pomůže na bolestném lůžku,&nbsp;*</p>
<p class="verse cont last">v&nbsp;nemoci z&nbsp;něho sejme veškerou slabost.</p>

<p class="verse start"><sup>5</sup>Volám: Hospodine, smiluj se nade mnou,&nbsp;*</p>
<p class="verse cont">uzdrav mě, zhřešil jsem proti tobě.</p>
<p class="verse start"><sup>6</sup>Moji nepřátelé zle o&nbsp;mně mluví:&nbsp;*</p>
<p class="verse cont">„Kdy už zemře, kdy zanikne jeho jméno?“</p>
<p class="verse start"><sup>7</sup>Kdo přijde navštívit, jen naprázdno tlachá,&nbsp;*</p>
<p class="verse cont last">v&nbsp;srdci si nasbírá špatnost, pak vyjde ven a pomlouvá.</p>

<p class="verse start"><sup>8</sup>Všichni, kdo mě nenávidí, si spolu o&nbsp;mně šeptají&nbsp;*</p>
<p class="verse cont">a vymýšlejí proti mně špatné věci:</p>
<p class="verse start"><sup>9</sup>„Postihla ho nevyléčitelná nákaza!“&nbsp;*</p>
<p class="verse cont">nebo: „Kdo tak ulehl, už nevstane!“</p>
<p class="verse start"><sup>10</sup>I&nbsp;můj přítel, jemuž jsem důvěřoval,&nbsp;*</p>
<p class="verse cont last">který jídal z&nbsp;mého chleba, strojil mi úklady.</p>

<p class="verse start"><sup>11</sup>Ty však, Hospodine, smiluj se nade mnou,&nbsp;*</p>
<p class="verse cont">postav mě na nohy, ať jim to splatím!</p>
<p class="verse start"><sup>12</sup>Z&nbsp;toho poznám, že mě máš rád,&nbsp;*</p>
<p class="verse cont">když můj sok nade mnou nezajásá.</p>
<p class="verse start"><sup>13</sup>Mne však zachováš bez úhony,&nbsp;*</p>
<p class="verse cont last">navěky mě postavíš před svou tvář.</p>

<p class="verse start"><sup>14</sup>Požehnaný Hospodin, Bůh Izraele,&nbsp;*</p>
<p class="verse cont">od věků až na věky! Staň se, staň se!</p>

<p class="verse start first">Sláva Otci i&nbsp;Synu&nbsp;*</p>
<p class="verse cont">i&nbsp;Duchu Svatému,</p>
<p class="verse start">jako byla na počátku, i&nbsp;nyní i&nbsp;vždycky&nbsp;*</p>
<p class="verse cont">a na věky věků. Amen.</p>

</div>
<p class="strong"><span class="red">Ant.</span> Uzdrav mě, Hospodine, zhřešil jsem proti tobě.</p>


<p class="strong"><span class="red">2. ant.</span> S&nbsp;námi je Hospodin zástupů, Bůh Jakubův je naší tvrzí.</p>
<div class="psalm">
<div class="psalm-name">Žalm 46 (45)</div>
<div class="psalm-subtitle">Bůh je naše útočiště a síla</div>
<div class="psalm-idea"><i>Dají mu jméno Emanuel, to znamená „Bůh s&nbsp;námi“.</i> (Mt 1,23)</div>
<p class="verse start first"><sup>2</sup>Bůh je naše útočiště a síla,&nbsp;*</p>
<p class="verse cont">osvědčil se jako nejlepší pomocník v&nbsp;nouzi.</p>
<p class="verse start"><sup>3</sup>Proto se nebojíme, i&nbsp;kdyby se kácela země,&nbsp;*</p>
<p class="verse cont">i&nbsp;kdyby se hory řítily do hlubin moře.</p>
<p class="verse start"><sup>4</sup>Ať se bouří moře, pění jeho vody,&nbsp;*</p>
<p class="verse cont">ať se třesou hory, když se moře vzdouvá,</p>
<p class="verse start">s&nbsp;námi je Hospodin zástupů,&nbsp;*</p>
<p class="verse cont last">Bůh Jakubův je naší tvrzí.</p>

<p class="verse start"><sup>5</sup>Proudy bystřin jsou k&nbsp;radosti Božímu městu,&nbsp;*</p>
<p class="verse cont">přesvatému stánku Nejvyššího,</p>
<p class="verse start"><sup>6</sup>Bůh je v&nbsp;jeho středu, nepohne se,&nbsp;*</p>
<p class="verse cont">od časného jitra ho Bůh bude chránit.</p>
<p class="verse start"><sup>7</sup>Národy se bouřily, říše se bortily;&nbsp;*</p>
<p class="verse cont">tu zahřměl svým hlasem, země se rozplynula.</p>
<p class="verse start"><sup>8</sup>S&nbsp;námi je Hospodin zástupů,&nbsp;*</p>
<p class="verse cont last">Bůh Jakubův je naší tvrzí.</p>

<p class="verse start"><sup>9</sup>Pojďte, pozorujte Boží skutky,&nbsp;*</p>
<p class="verse cont">které učinil k&nbsp;úžasu země.</p>
<p class="verse start"><sup>10</sup>Zamezuje války až po samé hranice světa,&nbsp;*</p>
<p class="verse cont">láme luky, přeráží oštěpy a štíty pálí ohněm.</p>
<p class="verse start"><sup>11</sup>Přestaňte a uznejte, že já jsem Bůh,&nbsp;*</p>
<p class="verse cont">převyšuji národy, převyšuji svět.</p>
<p class="verse start"><sup>12</sup>S&nbsp;námi je Hospodin zástupů,&nbsp;*</p>
<p class="verse cont">Bůh Jakubův je naší tvrzí.</p>

<p class="verse start first">Sláva Otci i&nbsp;Synu&nbsp;*</p>
<p class="verse cont">i&nbsp;Duchu Svatému,</p>
<p class="verse start">jako byla na počátku, i&nbsp;nyní i&nbsp;vždycky&nbsp;*</p>
<p class="verse cont">a na věky věků. Amen.</p>

</div>
<p class="strong"><span class="red">Ant.</span> S&nbsp;námi je Hospodin zástupů, Bůh Jakubův je naší tvrzí.</p>


<p class="strong"><span class="red">3. ant.</span> Všechny národy přijdou, Pane, a budou se před tebou klanět.</p>
<div class="psalm">
<div class="psalm-name">Kantikum</div>
<div class="psalm-subtitle">Projev úcty a klanění</div>
<p class="bibleref">Zj 15,3-4</p>

<p class="verse start first"><sup>3</sup>Veliké a podivuhodné jsou tvé skutky,&nbsp;*</p>
<p class="verse cont">Pane, Bože vševládný!</p>
<p class="verse start">Spravedlivé a spolehlivé jsou tvé cesty,&nbsp;*</p>
<p class="verse cont last">králi národů!</p>

<p class="verse start"><sup>4</sup>Kdo by nevzdával, Pane, úctu a slávu tvému jménu?&nbsp;*</p>
<p class="verse cont">Vždyť ty jediný jsi svatý!</p>
<p class="verse start">Všechny národy přijdou a budou se před tebou klanět,&nbsp;*</p>
<p class="verse cont">neboť se ukázalo, že tvá rozhodnutí jsou spravedlivá.</p>

<p class="verse start first">Sláva Otci i&nbsp;Synu&nbsp;*</p>
<p class="verse cont">i&nbsp;Duchu Svatému,</p>
<p class="verse start">jako byla na počátku, i&nbsp;nyní i&nbsp;vždycky&nbsp;*</p>
<p class="verse cont">a na věky věků. Amen.</p>

</div>
<p class="strong"><span class="red">Ant.</span> Všechny národy přijdou, Pane, a budou se před tebou klanět.</p>



<p class="redsmall">KRÁTKÉ ČTENÍ</p>
<p class="bibleref">Gn 29, 1-11</p>
<p><i>Jákob se setkává s Ráchel.</i></p>


<p class="redsmall">ZPĚV PO KRÁTKÉM ČTENÍ</p>

<div class="respons">
    <p style="font-style:italic; font-weight:400; text-align: right;">N: J. Gałuszka OP; T: Bodnár OP (<abbr title="Koinonia, 2016">Koi</abbr>&nbsp;90a)</p>
<img src="2021_05_30-resp-O_Boze.webp" alt="Responsorium" style="width: 100%; padding: 1em 0 1em 0;" />

<p>Ó, Bože, světlo naše, je důstojné Tě chválit, Otce, Syna i&nbsp;Ducha Svatého.<br />
Ó, Bože, světlo naše, celý vesmír se Ti klaní, Otci, Synu i&nbsp;Duchu Svatému.</p>

</div>


<p><span class="redsmall">KANTIKUM PANNY MARIE</span></p>

<p class="strong"><span class="red">Antifona ke kantiku Panny Marie:</span> Přinášíš-li svůj dar k oltáři a&nbsp;tam si vzpomeneš, že tvůj bratr má něco proti tobě, nech tam svůj dar před oltářem a&nbsp;jdi se napřed smířit se svým bratrem, teprve potom přijď a&nbsp;obětuj svůj dar.</p>

<p style="font-style:italic; font-weight:400; text-align: right;">T: paraf. Magnificat; N:&nbsp;roráty, 16. století (<abbr title="Kancionál">K</abbr>&nbsp;813B)</p>
<img src="813B-jag.webp" alt="Velebí má duše" style="width: 100%; padding: 1em 0 1em 0;" />
<div class="hymn">

    <p class="first"><span class="red">1.</span> Velebí má duše s&nbsp;jásotem, radostí</p>
<p>Pána věčné spásy, který dnes z výsosti</p>
<p>pohlédl k&nbsp;své dívce</p>
<p class="last">pokorného srdce v lásce a milosti.</p>

<p><span class="red">2.</span> Již od této chvíle zástupy národů</p>
<p>v neustálé chvále po světa obvodu</p>
<p>slaviti mě budou,</p>
<p class="last">dívku Páně chudou, v&nbsp;radostném závodu.</p>

<p><span class="red">3.</span> Veliké mi věci Hospodin učinil,</p>
<p>Pán můj nejvýš svatý ve mně si zalíbil.</p>
<p>Duši bohabojné</p>
<p class="last">dary nebes hojné od věků připravil.</p>

<p><span class="red">4.</span> Ramenem své moci on pyšné rozptýlil,</p>
<p>sesadil i mocné, pokorné povýšil.</p>
<p>Sytí všechny lačné,</p>
<p class="last">bohaté a pyšné s prázdnou pryč propustil.</p>

<p><span class="red">5.</span> V lásce své se ujal národa svatého,</p>
<p>pamětliv je slibu praotcům daného,</p>
<p>že z Judova rodu</p>
<p class="last">přijde spása lidu od Boha věčného.</p>

</div>
<p class="strong"><span class="red">Ant.</span> Přinášíš-li svůj dar k oltáři a&nbsp;tam si vzpomeneš, že tvůj bratr má něco proti tobě, nech tam svůj dar před oltářem a&nbsp;jdi se napřed smířit se svým bratrem, teprve potom přijď a&nbsp;obětuj svůj dar.</p>


<p class="redsmall">PROSBY</p>

<span class="red" style="font-size: 14px;">pro díky: <i style="color: #1a1a1a;">Díky tobě, Pane.</i><br />
pro chvály: <i style="color: #1a1a1a;">Chvála tobě, Pane.</i><br /> 
pro prosby/přímluvy: <i style="color: #1a1a1a;">Prosíme tě, vyslyš nás.</i></span>


<p class="redsmall">MODLITBA PÁNĚ</p>
<p class="strong">Otče náš, jenž jsi na nebesích,<br />
    posvěť se jméno tvé.<br />
    Přijď království tvé.<br />
    Buď vůle tvá jako v&nbsp;nebi, tak i&nbsp;na zemi.<br />
    Chléb náš vezdejší dej nám dnes.<br />
    A&nbsp;odpusť nám naše viny,<br />
    jako i&nbsp;my odpouštíme našim viníkům.<br />
    A&nbsp;neuveď nás v&nbsp;pokušení,<br />
    ale zbav nás od zlého.<br />
    Neboť tvé je království i&nbsp;moc i&nbsp;sláva navěky.</p>

<p class="redsmall">MODLITBA ZA MÍR</p>
<p style="font-style:italic; font-weight:400; text-align: right;">volně podle <a href="https://www.pomisna.info/uk/vsi-novyny/molytvy-za-ukrayinu-za-nashyh-voyiniv-za-peremogu-pravdy-j-spravedlyvyj-myr/">МОЛИТВА КОЛИ БАТЬКІВЩИНА В НЕБЕЗПЕЦІ</a> (<abbr title="Pravoslavná církev Ukrajiny">PCU</abbr>)</p>
<p class="strong">Hospodine, náš Bože, vyslyšel jsi Mojžíše, když k&nbsp;tobě pozdvihl ruce, a&nbsp;posiloval jsi izraelský lid proti Amalečanům. Proti Amoritům jsi vyslyšel Jozua a&nbsp;přikázal slunci, aby se zastavilo v&nbsp;polovině nebes. I&nbsp;dnes, Pane, vyslyš nás, když k&nbsp;tobě voláme. Posiluj ukrajinský lid svou silou, žehnej jeho skutkům, oslav se jeho vítězstvím nad nepřítelem. Posiluj stát svou všemohoucí pravicí, chraň armádu. Pošli svého anděla, aby posílil obránce ukrajinského lidu. Daruj vše, oč tě lid žádá pro svoji spásu: usmiř nepřátelství a&nbsp;daruj mír. Pozdvihni, Pane, svou neviditelnou pravici, která všemožně chrání tvé služebníky. Těm, kteří položí svůj život ve válce za mír ukrajinského lidu, odpusť jejich nepravosti a&nbsp;v&nbsp;den své spravedlivé odplaty jim daruj korunu nesmrtelnosti. Vždyť tvé je království i&nbsp;moc, od které očekáváme pomoc. Důvěřujeme ti a&nbsp;prokazujeme slávu Otci i&nbsp;Synu i&nbsp;Duchu Svatému.</p>

<p class="redsmall">MODLITBA</p>
<p class="strong">Bože, tvůj Syn nás tak miloval, že se z&nbsp;lásky vydal na smrt za spásu světa; dej nám svou milost, abychom i&nbsp;my milovali své bratry sestry a&nbsp;zůstávali v&nbsp;tvé lásce. Skrze tvého Syna Ježíše Krista, našeho Pána, neboť on s&nbsp;tebou v&nbsp;jednotě Ducha Svatého žije a&nbsp;kraluje po všechny věky věků.</p>


<p class="redsmall">ZDRÁVA BUĎ, KRÁLOVNO NEBE</p>
<p style="font-style:italic; font-weight:400; text-align: right;">T:&nbsp;lat. Ave, Regina cælorum, autor neznámý, 12. století; N:&nbsp;Dum iubar astris oritur, 1505 (<abbr title="(Červený hymnář) Denní modlitba církve. Hymny, Praha, 1988">ČH</abbr>&nbsp;363)</p>
<img src="zdrava_bud_kralovno_nebe.webp" alt="Zdráva buď, Královno nebe" style="width: 100%; padding: 1em 0 1em 0;" />
<div class="hymn">

<p class="first">Zdráva buď, Královno nebe,</p>
<p>andělů sbory ctí tebe,</p>
<p>zdráva buď, nebeská bráno,</p>
<p class="last">z níž světu světlo je dáno.</p>

<p class="first">Plesej, Panno oslavená,</p>
<p>nade všechny vyvolená,</p>
<p>zdráva buď, Panno přečistá,</p>
<p class="last">přimluv se za nás u Krista.</p>



</div>

</div>


</body></html>